# Πολύ μεγάλοι αριθμοί - Bignums

Σε κάποια προβλήματα χρειάζεται να χρησιμοποιήσουμε πολύ μεγάλους αριθμούς που υπερβαίνουν τα όρια των μεταβλητών της γλώσσας που χρησιμοποιούμε. Στην c++ ο μέγιστος αριθμός που μπορούμε να χρησιμοποιήσουμε είναι ο 2^64-1, δηλαδή περίπου 10^18, οπότε σε περιπτώσεις όπου χρειάζονται μεγαλύτεροι αριθμοί χρειάζεται ειδική υλοποίηση.

Στην υλοποίηση που παρατίθεται εδώ, οι αριθμοί αποθηκεύονται σε βάση 10^9, διότι έτσι η υλοποίηση γίνεται πιο εύκολη και χρησιμοποιούμε πολύ λίγη μνήμη. Θεωρούμε ότι ο κάθε αριθμός θα έχει το πολύ 16 ψηφία (με βάση το 10^9), δηλαδή 9\*16=144 δεκαδικά ψηφία, αν και μπορούμε πολύ εύκολα να τα αυξήσουμε, αυξάνοντας την αντίστοιχη σταθερά.

Οι αλγόριθμοι πρόσθεσης και πολλαπλασιασμού είναι οι γνωστοί από τα μαθηματικά, οπότε δεν υπάρχει λόγος περιγραφής τους. Αν και υπάρχουν καλύτεροι αλγόριθμοι πολλαπλασιασμού από αυτόν που παρατίθεται εδώ (πχ Karatsuba), δεν υπάρχει ιδιαίτερος λόγος να τους χρησιμοποιήσουμε όταν υλοποιούμε bignums.
