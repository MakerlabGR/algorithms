# Dijkstra - Εύρεση συντομότερης διαδρομής

Ο αλγόριθμος του Dijkstra βρίσκει το ελάχιστο μονοπάτι ανάμεσα σε δύο κόμβους ενός γράφου με μη αρνητικές ακμές σε O(m+nlogn) (αν και η πολυπλοκότητα εξαρτάται από την δομή δεδομένων που χρησιμοποιείται). Είναι άπληστος αλγόριθμος, κάτι που τον κάνει σχετικά απλό στην υλοποίηση, αλλά ίσως μη διαισθητικό όσον αφορά την ορθότητά του.

## Περιγραφή του αλγορίθμου

Ο αλγόριθμος επισκέπτεται με σειρά αυξανόμενης απόστασης από την πηγή όλους τους κόμβους μέχρι να φτάσει στο τέλος. Αυτό είναι εφικτό αφού σίγουρα ο κοντινότερος κόμβος θα είναι κάποιος γείτονας της πηγής. Μετά, ο επόμενος θα είναι είτε γείτονας της πηγής, είτε γείτονας του κοντινότερου κόμβου. Συνεπώς, εάν διατηρούμε μία δομή δεδομένων με τους γείτονες όλων των κόμβων που έχουμε επισκεφτεί και βρίσκουμε κάθε φορά τον ελάχιστο, θα μπορέσουμε να τους επισκεφτούμε σε αύξουσα σειρά απόστασης από την πηγή. Η δομή που θα χρησιμοποιήσουμε είναι μια στίβα (heap). Ευτυχώς όμως η `c++` μας παρέχει έτοιμη υλοποίηση στίβας, οπότε δεν χρειάζεται να την ξαναϋλοποιήσουμε.