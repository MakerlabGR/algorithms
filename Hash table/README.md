# Hash Table

Το hash table είναι μια δομή δεδομένων η οποία επιτρέπει να εισαχθούν, να διαγραφούν και να προσπελαστούν δεδομένα γρήγορα. Λειτουργεί όμοια με το map της stl στην c++ και πρακτικά ίδια με το unordered\_map της stl στην c++11.

## Περιγραφή του αλγορίθμου

Το hash table αντιστοιχεί στο κάθε κλειδί (key) μία τιμή (value). Για να το κάνει αυτό, χρησιμοποιεί μια συνάρτηση κατακερματισμού (hashing) με την οποία αντιστοιχεί το κλειδί σε έναν αριθμό από το 0 μέχρι το μέγεθος του hash table. Μετά, εισάγει το ζευγάρι (κλειδί, τιμή) σε εκείνο το σημείο του hash table. Επειδή η συναρτήσεις κατακερματισμού δεν είναι τέλειες, μπορεί να έχουμε collisions, δηλαδή δύο κλειδιά με το ίδιο hash. Σύμφωνα με το birthday paradox, αυτό συμβαίνει με πιθανότητα ίση με την τετραγωνική ρίζα του μεγέθους του hash table. Για αυτόν τον λόγο σε κάθε σημείο του hash table δημιουργούμε ένα linked list και σε αυτό προσθέτουμε το ζευγάρι (κλειδί,τιμή).

Στην υλοποίηση `source.c`, έχουμε μια λίγο διαφορετική μορφή hash table. Αντί να δημιουργούμε linked list, όσο υπάρχει collision, αυξάνουμε την θέση στην οποία θα μπει το ζευγάρι κατά ένα (και εάν γίνει μεγαλύτερη από τα όρια του πίνακα, την μηδενίζουμε). Αποδεικνύεται ότι και σε αυτήν την περίπτωση, η εισαγωγή, η αφαίρεση και η προσπέλαση είναι O(1). Μάλιστα, αυτή η υλοποίηση είναι συντομότερη στο γράψιμο, και θεωρητικά είναι κάπως πιο γρήγορη, διότι εκμεταλλεύεται το chaching και εκτελεί σειριακή προσπέλαση δεδομένων. Πρέπει όμως να προσέχουμε να έχουμε δεδομένα λιγότερα από όσο είναι το μέγεθος του πίνακα.
